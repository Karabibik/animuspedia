<h4>1. ROMULUS PARŞÖMENİ</h4>  
<img src="http://i.imgur.com/IejxML7.jpg" alt="" />  
  
Dövülmüş en iyi zırh setlerinden biri olan ailemin zırhını burada bırakıyorum. Bu zırhı bulan savaşta zırhın gücünü alsın.  
  
- EL YAZISI DEĞİŞİYOR -  
  
Onu aldık ve demir kapının arkasına geri koyduk. Kapıyı açmak için gereken altı kilit kardeşlerimiz arasında dağıtıldı. Onların Romulus'tan geldiği söylensin, böylece itaat edeceklerdir.  
  
&nbsp;  
<h4>2. ROMULUS PARŞÖMENİ</h4>  
Gördüğüm şeyi kavramaya çalışırken nefesim boğazımda düğümlendi ve dizlerimin üstüne çöktüm. Bu kabuslarımdaki mağara. Gecelerce uykumda bu mağarayı keşfe çıktım. Onu bulmaya zorlanmıştım.  
  
Kararımı verdim. Konseyi toplayacağımız yer burası. Düşmanımız, dostumuz, ebedi diktatörümüzün düşüşünü planlayacağımız yer burası. Kırkımız, hepimiz bir senatörüz. Hepimiz bir Kurtarıcı'yız. Cassius planı oluşturma görevini bana verdi, lakin henüz aklımda bir plan yok.  
  
&nbsp;  
<h4>3. ROMULUS PARŞÖMENİ</h4>  
İlk konsey sona erdi. Sorunumuz ortada, çözümümüz ise henüz belirsiz. Sezar Senato'dan uzaklaşıyor, yabancı yöneticilere güvenip Mısırlı orospusunun ego ve debdebesini benimsiyor. Bize hitap ederken ayağa kalkmayı reddediyor ve endişelerimizi küçümsüyor. Romalıların işleriyle ilgisi olmayanlarla, dalaverecilerle, düzenbazlarla doldurduğu kendi özel senatosunu oluşturdu. Kardeşlerim kana susuyor, ancak ben kan dökebileceğimden emin değilim.  
  
Kardeşlerim ayrıldıktan sonra ben mağarayı keşfetmeye devam ettim. Beni buraya çeken her ne ise onun izlerine rastladım. Fısıltılar. Topraktaki çatlaklardan süzülen ışıklar. Kapı da bir başka muamma. Çözümü bulmam gerekiyor.  
  
&nbsp;  
<h4>4. ROMULUS PARŞÖMENİ</h4>  
<img src="http://i.imgur.com/419g4Ek.jpg" alt="" />  
  
Kapı açıldı! İçeride bulunanlar algılarımı değiştirdi ve beni titrer halde bıraktı, kendi inançlarımın en sağlam sütunları devrildi. Her olay çoktan ölmüş bir şey tarafından dövülen bir zincirin bir başka halkası. Yoksa hâlâ yaşıyor mu?  
  
Kendimi sakinleştirdim ve ışığa doğru gitmeye cüret ettim. Zihnimin içinde hayaletler uğulduyor, beni içeri çağırıyorlar. Daha önce hiç bu kadar büyük, hayali bir ışıkla parlayan bir mimari görmedim. Odanın ortasında bir şey uzanıyor, erişemeyeceğim denli güçlü bir varlık. Bunun tasarımında mutlaka Tanrıların parmağı olmalı, lakin hangi Tanrılar?  
  
Yerden bir kaide yükseldi. Bu çılgınlıktan kaçmak istedim ama beni geri çekeceğini biliyordum. Avcumu kaidenin üstüne koydum ve bir anda körleştim! Vahiyle doldum! Roma'yı alevler içinde gördüm ve harekete geçirildim.  
  
<img src="http://i.imgur.com/lSl4xjb.jpg" alt="" />  
  
&nbsp;  
<h4>5. ROMULUS PARŞÖMENİ</h4>  
<img src="http://i.imgur.com/9tuajpz.jpg" alt="" />Tekrar mağarada toplandık, ama yaptığım keşfi kardeşlerimden gizledim. Planımı tekrar düzenledim; bazı ayrıntılar benim fikrim ama diğerleri sağgörülerimin eseri. Katkılarım pratiğe yönelik: kaçışı engellemek için grup halinde saldıracağız ve her birimizin bu göreve katkıda bulunduğundan emin olacağız. Onu dostlarından hiçbirinin giremeyeceği Senato'ya çekeceğiz. Görülerim bana Mars'ın bu gününde saldırmamız gerektiğini, niyetimin bugün test edileceğini ve başarısız olmamam gerektiğini gösterdi.  
  
Şiddet kullanan biri değilim, ama aile yadigarı hançerimi hazırladım. Giysimi başlığımın içine tıkıştıracak ve kutlamalar için ayrılacağım.  
  
&nbsp;  
<h4>6. ROMULUS PARŞÖMENİ</h4>  
Sezar öldü, bir zamanlar bir çoğuna arkadaşım dediği yurttaşları tarafından yirmi üç kere bıçaklandı. Yaptıkları yüzünden değil, bir gün olabileceği adamın endişesi yüzünden öldü. Sezar kendini zor kaderine teslim etmeden önce yalnızca benimle göz göze geldiğinden, suçluluk duygum beni yiyip bitiriyor. Benim o gözlerde gördüklerimi o da görebilmiş miydi?  
  
Ben, Marcus Junius Brutus, mağaraya ve altındaki odaya döndüm. Zırhımı ve hançerimi geride bıraktım. Belki bir gün, bir başkası buraya benimkine benzer, trajik bir amaçla çağrılır. Belki de bu sensin, bu yazıları okuyan kişi.  
  
Çetin geçen sınavıma rağmen elimde cevaplar yok, lakin yakın zamanda bulacağımı sanıyorum. Bu odaya giren kişi, yüksek sesle konuş--  
  
(parşömenin son kısmı kayıptır.)  
  
&nbsp;  
<h4>ŞİFRELİ ROMULUS MEKTUBU</h4>  
5, 78, 456, 34, 5, 67, 48, 73, 1, 72, 83, 9, 103, 6, 85, 6, 95, 7, 27, 96, 24, 7, 6, 8, 24, 81, 49 4, 8, 2, 0, 78, 5, 6, 83, 94, 82, 91, 29, 8, 79, 6 ,59, 28, 39, 56, 29 4, 82, 94, 77, 369, 30, 275, 463, 542, 61, 79, 73, 527, 59, 827, 36, 921, 72, 3, 76, 37, 92, 84, 97, 84, 3, 285, 48, 920, 146, 88, 26 83, 86, 68, 93, 69, 97, 30, 95, 10, 85, 37, 9, 28, 48, 51, 94, 57, 28, 38, 52, 56, 82, 192, 83, 76,  72, 198, 54, 29, 76, 45, 376, 82, 89, 85, 39, 283, 45, 77, 438, 58, 95, 38, 78, 65, 78, 398, 386, 72, 79, 62, 59, 38, 65,  68, 37, 58, 72, 79, 328, 258, 267, 62, 76, 73, 211, 63,  75, 67,  97, 345, 167, 37, 84, 67, 63, 79, 58, 75, 48, 174, 89, 43, 78, 48, 38, 49, 26, 57, 53, 267, 86, 54, 65, 62, 68, 45, 97, 2, 4, 75, 86, 29, 49, 83, 89, 67, 52, 78, 83,45, 69, 386, 48, 122, 1, 174, 76, 392, 56, 621, 52,78, 45, 87, 45, 276, 92, 89, 42, 89,45, 7.  
  
&nbsp;  
<h4>ÇÖZÜLMÜŞ ROMULUS MEKTUBU</h4>  
ACİLEN ULAŞTIRILMADIR  
  
Papa Hazretleri ve Şanlı General Cesare vaaz metinlerini Romulus'un Suikastçılar'a saldırılması gerektiğini yazdığı mesajını içerecek şekilde değiştirmenizi buyuruyorlar. Daha önce ürkmüş Roma vatandaşlarını etkili bir şekilde kapımıza gönderdiğiniz gibi şimdi de aynısını bu şehri Suikastçılar'dan kurtarmak için yapmalısınız.  
  
Bankaya siz ve diğer rahiplerin çekebilmesi için her zamanki miktarda florin yatırılacak.  
  
Tanrı yardımcınız olsun,  
  
Kardinal Francisco de Borja  
  
&nbsp;  
<h4>CRISTINA'YA YAZILAN MEKTUP</h4>  
Cristina,  
  
Sevgilim, seninle yalnız görüşmeliyim. Benimle ara sokakta buluş.  
  
Ti amo, amore mio,  
  
~ Kocan