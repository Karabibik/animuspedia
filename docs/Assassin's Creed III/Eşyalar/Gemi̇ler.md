
&nbsp;
<h2><img class="alignleft" src="http://i.imgur.com/NMGp7bI.png" alt="" width="151" height="285" />THE PROVIDENCE</h2>
Providence İngiliz Tüccar Filosu'nun birçok gemisinden biriydi. Bu onu aslen bir ticaret gemisi yapar. Top taşıdığını farketmişsindir ama bu korsanlara karşı koruma içindi (ya da gerekli olursa gemiyi korsan gemisine çevirmek için.)

Gemi 1748'de inşa edildi ve İngiliz ve Kuzey Amerika kolonileri arasında bolca sefer yaptı. Gümrük bildirimlerine pek ilginç şeyler taşımamış: çay, melas ve elbiseler. Kaptanı aynı zamanda ortağı da olan ve tayfaları arasında zalimliği ve ekmeği çimdikle dağıtmasıyla ünlü olan Samuel Smythe idi.

Laf aramızda, bu tayfayı gemide tutmak için pek işe yarar bir yol değildir. Tayfaların çoğu huysuz ve tecrübesizdi. İdeal olarak morali yüksek tayfalar tercih edilir. Bununla birlikte bir 18. yy. gemisini kontrol etmekle ilgili pek bir şey bilmiyorsun, farkı hissetmeyeceğinden eminim.

&nbsp;

&nbsp;
<h2><img class="alignright" src="http://i.imgur.com/mWu2Fsx.png" alt="" width="151" height="276" />THE AQUILA</h2>
Dış görünüşün seni aldatmasına izin verme - Suikastçiler'in eski amiral gemisine bakıyorsun.

Aquila 1749 yılında Fransa'nın Meme kentinde inşa edildi.

Sırıtma.

Zamanına göre tasarımı oldukça yaratıcıydı; hafif, hızlı ve boyutuna göre fazlaca ateş gücü taşıyabilecek kapasitedeydi. Aquila'nın hızına yetişebilecek bir yelkenli yapılabilmesi için on yıllar geçmesi gerekti. Bunun yanında geminin bazı dezavantajları da vardı. Kontrolü zordu ve deneyimli mürettebat istiyordu. Bu da demek oluyor ki Suikastçılar onu hakkıyla kullanan birini bulana kadar yeterince faydalanamadılar ve bu kişi Robert Faulkner'dı.

1754'te Aquila bir Tapınakçı gemisini fırtınanın içlerine kadar kovaladı ve tüm mürettebatıyla birlikte kayboldu - veya biz Tapınakçılar'ın öyle düşünmesini istedik. Gerçekte gemi çok az hasar almıştı ve onarılıp Suikastçılar'ın gizli silahı haline geldi. Ana limanlara uğramadan, hızıyla gelen sürpriz faktörünü kullanarak Tapınakçılar'ın işlerini yürüten gemileri taciz etmekte kullanıldı. Aquila'nın gerçeküstü özellikleri olduğuna inanıldı, doğu limanlarında adından "Kuzey Denizleri'nin Hayaleti" diye söz ediliyordu. Dedikodular mürettebatı hayaletlerden oluşan ve ani bir sisle belirip yine ani bir sisle yok olan hayalet bir gemi olduğundan bahsediyordu. (Bu ün Faulkner'ın eşsiz yeteneği ve bir gün bir deniz kızıyla evleneceğine inanan batıl inançlı denizciler yüzünden katmerlenmişti.)

Sonunda Tapınakçılar ne olduğunu anladı ama bir on yıl sonra. 1768'de üç İngiliz fırkateyni tarafından pusuya düşürüldü, çatışmadan kaçabildi ancak sığ suda karaya oturdu. İngilizler kayboldu diye peşini bıraktılar. Faulkner kaçıştan canlı kurtuldu ve daha sonra gemiyi Boston civarında bir özel plaja yedekte çektirdi. Connor onları bulana kadar burada kaldılar.

&nbsp;
<h2><img class="alignleft" src="http://i.imgur.com/j5151Bh.png" alt="" width="151" height="289" /></h2>
<h2>LA BELLADONNA</h2>
İşte ismi seksi olan bir gemi. La Belladonna Fransa resmi olarak savaşa girmeden önce Kıtasal Ordu'ya sağlık malzemesi taşıyan ilk gemilerdendi.

Geminin ilk ismi Belladonna değildi, Fransa'dan ayrılmadan önce gidiş yeri ve niteliğinin gizli kalması için yeniden boyanmıştı. Mürettebat Yüzbaşı Kumandan Auguste Le Moyne tarafından yönetilen Fransızlardan oluşuyordu. Geminin yükü USS Randolph'dan özel koruma alacak kadar önemliydi. Her nasılsa LeMoyne'nin kayıtlarına göre Randolph bir sabah geri dönmemek üzere gözden kaybolmuştu.

Şanslarına sonradan Connor'a denk geldiler.

&nbsp;

&nbsp;

&nbsp;
<h2><img class="alignright" src="http://i.imgur.com/r2SttHp.png" alt="" width="151" height="292" />USS RANDOLPH</h2>
USS Randolph Kıtasal Ordu için üretilen ilk gemiydi. Kongre yapımını 1776 yılının Aralık ayında emretti. 32 silahlı bir fırkateyndi ve kaptanı da bilinen Tapınakçılar'dan Nicholas Biddle'dı.

Geminin yapımı Temmuz 1776'da bitti ancak Biddle Ekim'e kadar kaptan olarak gemide yerini almadı. Sonrasında da gemi tecrübeli mürettebat sıkıntısı yaşadı ki aslen Philadelphia'da özgür bırakılan İngiliz mahkum denizciler tarafından kullanılacaktı. Randolph sonunda Şubat 1777'de demir aldı ve Mart'ta Charlestown'a direkleri kırık ve mürettebatı ateşten kırılmış olarak geldi. Ne yolculuk ama. Fazlası da var; ayrıca isyan da çıkmıştı ki bu sadece İngiliz denizcileri düşman için çalışmaya zorlarsan olur. Bu bir nevi doğalarına aykırıdır.

Geminin tamiri beklenenden uzun sürdü ve tamirat sürecinde direkleri iki kere yıldırım çarptı. Ondan sonra direklere paratonerler yerleştirildi. (Bunun neden daha önce yapılmadığını düşünebilirsin ancak paratonerler o zaman daha yeni keşfedilmişti.)

Randolph aslında askeri kariyerine Ağustos 1777'de Charlestown'dan ayrılmadan önce başlayamadı - Kongre'nin yapımını buyurmasından 1,5 yıldan fazla süre geçmişti.

&nbsp;
<h2><img class="alignleft" src="http://i.imgur.com/2nk1NXB.png" alt="" width="150" height="297" /></h2>
<h2>HARP GEMİLERİ</h2>
Muhtemelen 18. Yüzyıl Deniz Savaşları hakkında fazla bilgin yok (çünkü herhangi bir şey hakkında fazla bir bilgin yok), bu yüzden işte karşılacağın gemilerin birkaçı:

FIRKATEYNLER - bunlar uzun ve üzerinde bolca silah bulunan hafif yelkenlilerdir, teknik detaya girmek istersen tam olarak 28 tane. Fırkateynler hafiftir ve kumandası oldukça kolaydır bu yüzden keşif ve tüccar gemilerine eskortluk yapmak için kullanılmışlardır.

GAMBOTLAR - Bunlar daha küçük ve genelde tek ve büyük bir silah taşıyan savaş gemileridir. Geminin ismi üzerindeki silahtan (ing. gunboat) gelir. Gambotları inşa edip toparlamak ucuzdur. Daha çok karadaki hedefleri vurmak için kullanıldılar. Ayrıca daha büyük bir gemi tarafından - mesela fırkateyn - kolayca imha edilebilirler ancak birkaç tanesi bir araya geldiğinde büyük bir gemiye ciddi zarar verebilir. Sayıların gücü. Ve tabii silahların. Daha çok silahların.

USKUNA - Amerikan Devrimi sırasında uskunalar hükümet korsanları tarafından tercih edilen gemilerdi. Hızlıca kaçmak veya düşman hatlarını yara almadan yarmak için kullanılabilecek en iyi gemiydiler. Günümüzde bu iş için jet skilerimiz var.

KALYON - Bu aslında sınıflandırmaya pek uymuyor ancak üzerinde çok fazla top taşıyan savaş gemileri için kullanılan bir terim. Göreceğin Manowarların çoğu büyük ve silahları üst üste dairelerde dizilmiş gemiler olacak. Temelde deniz savaşları kimin daha fazla topu üst üste dizip karşı tarafa daha çok zarar verebileceğiyle ilgilidir. Tabii ki düşman da aynısını deneyecektir. Genelde üzerinde en çok silah olan en büyük gemiler kazanır. Karmaşık değil ama Allah'tan işe yarıyor.

&nbsp;

&nbsp;
