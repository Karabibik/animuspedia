
&nbsp;
<h2>ŞANSLI LEM'E MEKTUP</h2>
Şanslı Lem,
Sana bunları Kuzey Atlantik'ten yazıyorum, buraya kralın denizcileri izimi sürerken küçük yelkenlimle açıldım. Ganimetin güvende olacağına inanıyorum ama sende güvenli ellerde olduğu için içim rahat. Sana her zaman en sadık ve vefalı adamım olarak güvendim, bu yüzden bu parşömeni sana gönderiyorum. Hayatıma mal olabileceği için, onu açmamak için elinde gelen çabayı göstermeni istiyorum. Onu her zaman yanında taşı. Bedeli ne olursa olsun kimseye verme ve verdikleri fiyat ne olursa olsun, seni bulduğumda iki katını vereceğime inan. Bu heriflerden ne zaman kurtulacağımı bilmiyorum ancak beni yakalayamayacaklar. İnsanlar parşömenimi görmek için gelebilirler. Kimseye güvenme.
Uyarılarımı dikkate al,
Kaptan William Kidd

&nbsp;
<h2>ABEL OWENS'E MEKTUP</h2>
Abel Owens'e,
Seninle en son bira bardaklarımızı tokuşturduğumuzdan beri uzun zaman geçti ve Massachusetts sahilinde saklandığım için bu bir süre daha devam edecek gibi, gerçi bu adanın bir isimle onurlandırıldığından bile şüpheliyim. Kralın adamlarının nefesi ensemde. Bu paketin içinde bulacağın şey benim için paha biçilemez olan bir parşömen. Dünyanın dört bir yanına saçtığım yağmalardan ve tüm mücevherlerden daha değerli tuttuğum bir şey, sır olarak kalması ve açıp okumamanı emretmemi gerektirecek bir şey. Onu ve içindekini her zaman yanında taşı ve canın pahasına dahi olsa koru, ta ki ben seni bulana kadar. Beni takip edenlerden kendimi kurtarmam beklediğimden biraz daha uzun zaman alıyor ama benim gibi sen de biliyorsun ki, onları silkeleyip kendilerine getirmem an meselesi.
İhtiyatlı ve tedbirli ol,
Kaptan William Kidd

&nbsp;
<h2>JOSEPH PALMER'E MEKTUP</h2>
Joseph,
Ayrıldığımızdan ve işlerin benim için iyi gitmemesinden beri aylar oldu. Dün dokuz İngiliz denizcinin hakkından geldim (yoksa iki gün önce miydi? fark etmez) ancak aşağılık herifler daha fazla adam gönderip durdular. Ama cesetlerini araştırdığımda ne kraliyet ne de ordu adına görevlendirildiklerini gördüm, yalnızca paraları ve boyunlarına taktıkları kırmızı, altından haçları vardı. İngiliz denizciler olmamaları mümkün mü? Bu mektubu sana tesadüf eseri değil bir amacı olduğu için yazıyorum. Parşömenin benim için değeri çok büyük. Onu okuyamazsın. Açamazsın. Ben seni bulana kadar onu sakla. Eğer birisi sana parşömen hakkında sorular sorarsa, öldür onu.
Kaptan William Kidd

&nbsp;
<h2>HENDRICK VAN DER HEUL'E MEKTUP</h2>
Hendrick van der Heul'e,
Hendrick, sen benim en güvendiğim akıl hocam ve en yakın arkadaşımsın ve bu mektubun sana güvenli bir sekilde ulaşacağını umuyorum. Neye sahip olduğumu ve ne derece güçlü olduğunu biliyorsun. Onu çok istiyorlar. Kim olduklarını bilmiyorum ama kesinlikle biliyorum ki hiçbir krallık adına peşimde değiller. Onlar başka bir şey, başka bir sır, acımasızlar, ölçülebilenin ötesinde imkanlara sahipler. Beni bu hayatta karşı karşıya kaldığım her şeyden daha fazla korkutuyorlar. Boston'ın hemen dışında bir çiftliğe saklandım. Yakalanmamak ve ellerinden kurtulabilmek için çaresizce son girişimlerde bulunuyorum. Beni onu sakladığım yere götüren değerli parşömenimin son parçasını sana gönderdim. Onu benim için sakla. Ensemdeler. Eğer galip gelirsem seni bulacağım, gelemezsem. Onunla birlikte öl.
Kaptan William Kidd