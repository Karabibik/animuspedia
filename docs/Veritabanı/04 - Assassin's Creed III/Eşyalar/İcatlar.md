
## CAM ARMONİKA
Bu Benjamin Franklin'in icat ettiği bir çalgı. Bu fikir aklına Londra'da bir şovda su dolu şarap şişeleriyle müzik yapan birisini gördüğünde gelmiş. Görünüşe göre o zamanlar eğlence sektörü pek gelişmemiş.

Çalgının prensibi armonikayla aynı, birbirine tutturulmuş çanaklardan oluşuyor. Çanakları çevirmek için bir pedal kullanılıyor, çalmak içinse ıslak parmakları dönen çanakların kenarına sürtmek gerekiyor.

Armonika sahneye ilk Londra'da 1762'de çıktı ve bir süreliğine popüler oldu - kısmen Mozart'ın kendisi için iki parçalık bir eser yazdığı Almanya'da. Her neyse, başarısı çok kısa süreli oldu sebebi de muhtemelen sesinin büyük konser salonlarında dinlenebilecek kadar yükseltilememesiydi.

Tabii ki bu açıklama biraz yavan kalıyor. Bu yüzden ben daha dramatik olan alternatif açıklamayı tercih ediyorum: çalınması yasaklandı çünkü deliliğe yol açıyordu.

Birisi beni zorla oturtup dinletmeye kalkışsa zihnimin derinlerine inerdim herhalde. Zayıf yönlerimden biri de gaydalar, belki de yolu yarılamışımdır ha?

## FRANKLIN SOBASI
18. yüzyılda evleri ısıtmak sorundu. Az veya çok ateşe ihtiyaç vardı - ateşi yakacak bir yerle tabii - ancak ateşlikler yetersiz, dumanlı ve arkası duvara dayalı olmak zorundaydı, bu da demek oluyor ki ısının bir kısmı ev yerine duvarı ısıtmaya gidiyordu. Şehri ısıtmak için gereken odun miktarı yüzünden hızla azalan ormanlara değinmeme gerek yok herhalde (evet, insanlar 1700'lerde bile ağaçları korumaya çalışıyordu - işe yaradı, değil mi?)

Bu, soruna Benjamin Franklin'in çözümüydü, mütevazi bir şekilde adını da Franklin'in Sobası koydu.

Soba esasen içinde ateş yakılan ve duvarın dibinde olmak yerine odanın ortasına konabilen metal bir kutudur. Franklin'in dizaynına göre, geleneksel ateş yakılan yerlerin 1/4'ü kadar odun harcayan bu icat iki katı ısı veriyordu. Ayrıca etrafa nadiren kıvılcım saçma şansı vardı ve bir kıvılcım bile bütün evi yakmaya yeter. İtiraf etmek lazım, herhangi bir ısıtma sisteminin avantajı da buradan gelir.

Franklin'e icadının patentini almasını önerdiler ancak o insanların icadından bedavaya yararlanabilmesi için kabul etmedi. Bu onun ne kadar hayırsever biri olduğunu gösterir, ancak diğerleri bu kadar insani değerlere düşkün değildi. Londralı bir tüccar sobanın modifiye edilmiş bir versiyonunun patentini aldı ve satışından bir servet kazandı.

Bu da dünyanın internetten önce bile ibnelerle dolu olduğunun bir ispatıdır.

## ELEKTROSTATİK JENERATÖR
Elektrostatik jeneratör bilimsel deneylerde kullanılmak için statik elektrik üreten bir aygıttır. İşin aslı, isminin Elektrostatik Jeneratör olmasının sebebi de bu zaten. Bu detaylı makine bilim müzelerinde görülenlerinin erken örneklerindendir - bilirsin, şu çocukların saçlarını dikip kabartan şeyler var ya (ki bu da onlara bilimin eğlenceli bir şey olduğunu gösterir!1!)

Tabii 18. yüzyılda müzeleri dolduracak kadar bilimsel alet edevat yoktu, elektrostatik jeneratörlerin kullanımı kısıtlıydı - ta ki üretilen elektriği depolayabilen Leyden Şişesi'ne kadar.

## LEYDEN ŞİŞESİ
Hepimiz şişeleri severiz, değil mi? Bu şişe de elektriği depolamak için kullanılan ilk araçlardandı - elektrostatik jeneratör tarafından üretilen elektriği. Benjamin bunları deneylerinde bir cins ilkel pil olarak kullandı. Bu şişe Pieter van Musschenbroek isminde bir bilimadamı tarafından 1745'te Şimdi Hollanda'da olan Leyden'de icat edildi. İsmine de Leyden Şişesi dendi çünkü kim van Musschenbroek'in Şişesi desin ki? Daha çok hastalık ismi gibi duruyor.

Leyden Şişesi'nin tasarımı basit, bunda icadın temelde şişeden oluşmasının büyük etkisi var. İçten ve dıştan metal folyoyla kaplanmış bir şişe ancak elektriğin anlaşılmasında büyük bir adım çünkü bilimadamlarına çalışacak bir şey veriyor. Bundan önce, bilimadamları elektriği üretebiliyordu ama depolayacak yerleri yoktu, yani pratik olarak.

Yerinde olsam şişenin etrafındayken dikkatli olurdum, sağlam bir şok yiyebilirsin.

Üzerinde düşün, bir dene. Hadi. Unut gitsin söylediklerimi.

## GÜNEŞ SİSTEMİ MODELİ
Bu model Dünya, Ay ve Güneş'in izlediği yolları gösterir, boyutuna göre diğer gezegenleri de gösteriyor olabilir. Bu modeller 18. yüzyılda toplantılarda kullanılmak üzere popüler oldu. Bir İngiliz beyefendisinin kütüphanesi bunlardan bir tane olmadan tamam olmazdı.

## AYNAGÖZ
Aynagöz'ü Avrupa'da gördüğü benzerlerine bakarak Franklin icat etti. Üç parça aynanın ikinci kat penceresine asılmasından oluşur. Pencereden baktığında kapının önünde kim var görebilirsin - yüksek ve kısıtlı Philadelphia evlerinde bu zor bir şeydi. Elbette birkaç ayarlamayla komşunun kapısı da izlenebilir.

Aynagözler Philadelphia'da günümüzde de kullanılıyor, sebebi muhtemelen kapıda kimin olduğunu bilmenin faydası ve komşuyu dikizlemenin modasının asla geçmemesi.

## WATT'IN BUHAR MAKİNESİ
Bu motor 1763 - 1776 arası üzerinde çalışan James Watt'a ait. İcat edilen ilk buharlı motor değil - tasarımı 1712'de icat edilen Newcomen Motoru'na kadar gidiyor. Yine de Watt'ın makinesi gerçekten işe yarayan ilk buhar makinesi olarak kabul ediliyor.

Watt'ın motorunun diğerlerine göre iki avantajı vardı. İlki: daha az basınçla çalışması, bu da basınç yüzünden oluşan patlamaların daha az sıklıkla yaşanmasını sağlıyordu (basınç yüzünden oluşan patlamalar çok can sıkıcı olabilir). Diğeri ise kömür israf etmemesi ki o zamanlar kömür günümüzün benzini gibi pahalıydı. Tasarımı öyle başarılıydı ki bir yüzyıl daha önemli bir değişim olmadan kullanıldı.

## UÇURTMA VE ANAHTAR
Franklin'in en ünlü olduğu konu bir uçurtmaya anahtar bağlaması ve onu fırtına bulutlarına doğru uçurmasıdır.

İçine birazcık bilim katmadan, bu aslında tek başına pek karışık sayılmaz.

O yüzden işte yapmaya çalıştığı şey: elektriksel bir etki almak ve bazı teorilerini bu yolla ispatlamaya çalışmak (şimşek elektrik yüklüdür, bu zamanımızda bilinen bir gerçek ancak o günlerde ispatlanmamıştı). Deney başarılı oldu, uçurtma elektrik yüklendi ve birisi anahtara dokunduğunda kıvılcımlar görülebiliyordu.

Popüler mite göre Franklin uçurtmayı fırtınanın ortasına doğru uçurmuş ve ona yıldırım çarpmıştır. Bu tamamen yanlış, çünkü o zaman Franklin'in ölmüş olması gerekirdi. Veya popüler çizgi romanlara bakarsak da saf elektrikten oluşan bir süper kahramana dönüşmüştür ki tarih kitaplarının hiç biri bunu yazmaz.

Dur bakayım. Şuralarda bir yerlerde olacaktı.

## JOSEPH PRIESTLEY'İN SODA ALETİ
İlk içilebilir soda vaiz, bilimadamı ve Franklin'in arkadaşı olan Joseph Priestley tarafından üretildi. Priestley, Leeds, İngiltere'de bir bira fabrikasının tam yanında yaşadı... ki bu kulağa bayağı kullanışlı geliyor ama işin aslı evin maya ve malt kokması demek. Ayrıca Leeds'te bulunduysan maya kokmanın orada ne kadar havalı olduğunu da bilirsin

Aslında Leeds'te giyinik olmak bile havalı olmak için yeterli sebeptir.

Priestley'nin bira fabrikasındaki fıçıların üzerinde deney yapma yetkisi vardı - sağlığı tehdit eden bir durum ancak zamanında pek farkedilmemiş gibi. Bir kase suyu fabrika gazlarına tuttuğunda suyun demlenip kabarcıklar çıkardığını gördü.

Bu yeni meşrubatı arkadaşlarına göstermekten gurur duydu ancak para kazanma potansiyelinin farkına varamadı(veya umursamadı). Yumuşak içeceklerin üretimi geleceğin para sahibi buluşçularına kaldı.
